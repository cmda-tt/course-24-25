# ![Tech Track - Cursus 2024-2025][banner]

> Deze repository bevat alles wat je nodig hebt om de 6-weekse Tech Track te volgen. **We beginnen bijna maar we zijn hier en daar nog wat puntjes op de i aan het zetten. Niet alles wat je nu hier ziet is definitief!**

## Samenvatting

De **Tech Track** wordt gegeven bij de opleiding [**CMD Amsterdam (@CMDA)**][cmda] van oktober tot en met december 2024.

- **Vak**: [Tech Track][studiegids] (`3000IDTT22`)
- **Keywords**: data, informatie, interactiviteit, storytelling, visualisatie
- **Coördinatoren**: [Danny de Vries][dandevri-gh] ([**@dandevri**][dandevri-gh]), [Laura Benvenuti][laura-gh] ([**@LauraBenvenuti**][laura-gh])
- **Docenten**: [Berry Nieskens][berry-gh] ([**@bnieskens**][berry-gh]), [Danny de Vries][dandevri-gh] ([**@dandevri**][dandevri-gh]), [Laura Benvenuti][laura-gh] ([**@LauraBenvenuti**][laura-gh])
- **Studiepunten**: 9 ECTS
- **Hogeschool**: [Hogeschool van Amsterdam][university]
- **Opleiding**: [Communication and Multimedia Design][cmda] (voltijd bachelor CROHO: `34092`)
- **Faculteit**: [Digitale Media en Creatieve Industrieën][faculty]
- **Taal**: Nederlandstalig onderwijs, Engelstalig lesmateriaal
- **Toelatingseisen**: n.v.t

## Beschrijving

Tijdens de Tech Track ontwikkel je vaardigheden om betekenisvolle, mooie en interactieve datavisualisaties te maken. Je hebt in deze module veel vrijheid en ook zelfstandigheid: je krijgt de ruimte om zelf een eigen gekozen dataset op een manier naar keuze te onderzoeken en te visualiseren.

De Tech Track heeft een workshopgerichte aanpak. We gaan verder met programmeren in _JavaScript (ES6)_, en gebruiken libraries zoals _D3.js_ en frameworks zoals _Svelte_ voor diverse toepassingen van visualiseren en databeheer van micro- tot macroniveau.

Er zal veel traditionele studie nodig zijn, aangezien je documentatie grondig moet analyseren om de gekozen tech stack optimaal te benutten. We gaan tevens dieper in op het goed structureren van je visualisatie volgens best practices, het opzetten van een robuuste en schaalbare architectuur en het herschrijven van code die je hebt geschreven tijdens je onderzoek.

Tijdens de tech track documenteer je je technisch onderzoek. Naast je applicatie verwachten we een uitgebreide wiki waarin je je keuzes verdedigt, alternatieven aanhaalt en je voortgang beschrijft.

**Tech Track** is een keuzevak binnen Information
Design (herfstsemester), dat voortbouwt op kennis opgedaan in
**Internetstandaarden**, **Inleiding Programmeren**, **Front-end Development**,
**Project Tech** . Als je na deze track verder wilt met webontwikkeling, kies dan in het voorjaarssemester voor de [**Minor Web Design & Development**][minor]!

## Opdracht

Na 6 weken lever je uiteindelijk het volgende op dat we in een mondeling gesprek toetsen:

- Een werkende _interactieve datavisualisatie_ op basis van een dataset naar keuze.
- Een _repository_ met de code van de applicatie inclusief readme.md.
- Een _wiki_ die je technisch onderzoek, proces en voortgang, en je keuzes beschrijven.

## Communicatie

- [GitHub][github] — Info, planning, opdrachten, slides, voorbeelden.
- [Microsoft Teams][teams] (**Tech-Track** team) — Info, overleg, faq, updates.
- [Brightspace (DLO)][dlo] - Beoordelingen, cijfers, inleverslots.

## Doelen

De inhoudelijke leerdoelen en eisen worden getoetst aan de hand van een beoordelingformulier op basis van onze [competenties](https://www.cmd-amsterdam.nl/wp-content/uploads/2020/01/CMD_Visieboekje_2019_0702-1.pdf). De belangrijkste leerdoelen van de tech track zijn dat je in staat bent om:

- Data extern te fetchen middels een API, op te schonen en functioneel te transformeren.
- Interactieve visualisaties te maken met D3 van externe real-time data.
- Werken met front-end frameworks zoals Svelte en denken in componenten.
- Betekenisvolle animatie en / of storytelling toe te passen in je visualisatie.
- Complexe programma's (code) te refactoren, debuggen en lezen.

## Planning

Een overzicht van wat we wekelijks gaan doen op basis van het [schema][schedule], voor meer detail open de map op deze repository van de desbetreffende week voor inhoud per les.

| Week   | Onderwerp     | Omschrijving                                                               |
| ------ | ------------- | -------------------------------------------------------------------------- |
| Week 0 | Prequisites   | Ter voorbereiding van de tech-track; zelf-studie programmeren (ES6)        |
| Week 1 | Introductie   | Data zoeken en API's onderzoeken, functionele programmeren in JavaScript   |
| Week 2 | Architectuur  | Objecten en libraries, introductie frameworks en Svelte                    |
| Week 3 | Visualisaties | Data inladen met D3, visualiseren met chart types, asynchroon programmeren |
| Week 4 | Storytelling  | Interactie mogelijkheden onderzoeken, visuele vormgeving verbeteren        |
| Week 5 | Deployment    | Peer feedback, project deployen en documenteren in wiki                    |
| Week 6 | Beoordeling   | Refactoren en debuggen van de code, assessment en beoordelingen            |

## Opleiding

Deze track wordt gegeven binnen [Communication and Multimedia Design][bachelor], een
ontwerp-bachelor gericht op interactieve digitale producten en diensten.
CMD is onderdeel van de [Faculteit Digitale Media en Creatieve Industrieën][faculty]
van de [Hogeschool van Amsterdam][university].

## Gedragscode

Deze track heeft een [Code of Conduct][coc].
Iedereen die met deze repository, organisatie of community in contact komt,
is hieraan gebonden. Medewerkers en studenten van de Hogeschool van Amsterdam (HvA) zijn daarnaast gebonden aan de [Regeling Ongewenst Gedrag][ruc] en de [HvA gedragscode][hvagedrag].

## Licentie

Tenzij anders vermeld, is de code [MIT][mit] © [Berry Nieskens][berry-gh] ([**@bnieskens**][berry-gh]), [Danny de Vries][dandevri-gh] ([**@dandevri**][dandevri-gh]), [Laura Benvenuti][laura-gh] ([**@LauraBenvenuti**][laura-gh]) docs en afbeeldingen zijn [CC-BY-4.0][].

<!-- Definitions -->

[bachelor]: https://www.cmd-amsterdam.nl/english/
[faculty]: https://www.amsterdamuas.com/faculty/fdmci/faculty-of-digital-media-and-creative-industries.html
[university]: https://www.amsterdamuas.com
[coc]: CODE-OF-CONDUCT.md
[ruc]: https://www.amsterdamuas.com/practical-matters/algemeen/hva-breed/juridische-zaken/legal-affairs/regulation-undesirable-conduct/regulation-undesirable-conduct.html#anker-3-complaints-authority
[rog]: https://www.hva.nl/praktisch/algemeen/hva-breed/juridische-zaken/loket-beroep-bezwaar-en-klacht/regeling-ongewenst-gedrag/regeling-ongewenst-gedrag.html?origin=gbS4rg%2FDTZuxQ6lGVF%2BN1A
[hvagedrag]: https://www.hva.nl/over-de-hva/organisatie/goed-bestuur/gedragscode-van-de-hva/gedragscode-van-de-hva.html
[mit]: license.md#code
[cc-by-4.0]: license.md#documentation-and-images
[banner]: https://cmda-tt.github.io/course-20-21/img/banner.svg
[synopsis]: #synopsis
[cmda]: https://github.com/cmda
[roberrrt-s-gh]: https://github.com/roberrrt-s
[vijnv-gh]: https://github.com/vijnv
[laura-gh]: https://github.com/LauraBenvenuti
[dandevri-gh]: https://github.com/dandevri
[berry-gh]: https://github.com/bnieskens
[minor]: https://cmda.github.io/minor-everything-web/
[home]: https://github.com/cmda-tt
[github]: https://github.com/cmda-tt/course-23-24
[teams]: https://teams.microsoft.com/v2/
[studiegids]: https://studiegids.hva.nl/co/cmd-vt/100000321/109845
[dlo]: https://dlo.mijnhva.nl/d2l/home
[schedule]: schedule.md
